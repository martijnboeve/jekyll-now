---
layout: post
title: Holy Crap
---
**Een iPhone app. Het is voor een bedrijf wat een cabrio is voor een kale man met een kleine plasser. Of liever, voor een beetje manager binnen een bedrijf. Zonder eigen app kun je het wel vergeten op de golfbaan. En natuurlijk wel een iPhone app. Want met een Andoid app hoef je niet aan te komen. Dan kun je net zo goed op de fiets van je vrouw aan komen fietsen, met je clubs in de fietstassen.**

###Stapje terug!

Begrijp me niet verkeerd; ik vind apps niet stom! Integendeel, er zijn een paar heel erg coole apps. Die echt wat toevoegen. Het consumeren van content echt een beleving maken. Of gewoon echt gaaf zijn.

Maar er zijn ook heel veel slechte apps. Die niets anders zijn dan de content die ook op de website staat. Want een app is leuk. Maar we willen ons natuurlijk niet meer werk op de hals halen.

Daarnaast wordt vaak gekozen alleen een app voor de iPhone te maken. Dat vind ik denk ik nog een grotere misser. Momenteel gaat ongeveer 50% van het mobiele internetverkeer over een Apple product. Dat kan een Phone, Pad of Pod zijn. Wanneer je dus alleen voor Apple kiest sluit je de helft van de mensen uit.

Waarom zou je bij het ontwikkelen van een website enorm veel tijd besteden aan het compatible maken aan alle browsers? Als je vervolgens de helft van alle smartphone bezitters afstoot met je app! Die tijd hadden we juist achter ons gelaten. De tijd van: “deze website werkt het best in Internet Explorer 5 op een resolutie van 800×600“.

###Maar hoe dan, o almachtige?!

Ik vind dat een app een aanvulling zou moeten zijn op een website. Niet een noodzaak omdat de website verouderd is of niet mooi is op de baas zijn iPhone. Of omdat we nou zo nodig vernieuwend bezig moeten zijn. En ik vind ook dat je goed zou moeten afwegen of een native app wel nodig is of dat je met een webbased app (wat we vroeger een website noemden) hetzelfde kunt bereiken.

Want wanneer je geen gebruik maakt van de native beschikbare elementen (zoals gps, notifications of kompas) is je app ook niets anders dan een soort “website in disquise”. En een hele dure ook.

Maar het echte probleem is dat je mensen zult teleurstellen. Ze verwachten een app, maar krijgen een site. En je kunt veel van iPhone gebruikers zeggen, maar ze weten het verschil tussen een app en een website echt wel!

###Ja, dus?

Dus in plaats van 60K-plus uitgeven aan een website die alleen in IE5 te bekijken is zou ik juist echt gelukkig worden van een goede mobiele versie. Waarbij juist iedereen kan genieten van de prachtig ontworpen interface en die unieke content! En als dan toch die app nodig is. Werk hem dan gewoon goed uit. Zorg ervoor dat je gebruik maakt van de mogelijkheden die de device biedt. En voeg wat toe! En dan kun je zelfs op de fiets van je dochter aankomen bij de golfbaan. Met vlaggetje en al, maar je zult de baas zijn in het clubhuis!

01011000010011110101100001001111

M
